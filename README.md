# Gödel 2024

BMETE915042; Gödel tételkör, bizonyításelmélet;	Vizsga;	3 kredit; Algebra és Geometria Tanszék BME TTK MI

# Rövid beharangozó
A kurzus lényegében egy történetet mesél el arról a turbulens korról, ami az 1900-as évek elejétől kb. harminc éven át zajlott és amit a matematikatörténetben a matematika második megalapozási válságának neveznek. A kurzus végén kimondjuk és bizonyítjuk a tételt, de emellett megpróbáljuk összegyűjteni a legfontosabb logikai, matematikafilozófiai és számításelméleti vonatkozásait és a megalapozási válságra kifejtett hatásukat. 

A naiv halmazelmélet ellentmondásai megteremtették az igényt ellentmondásmentes matematika felépítésére. Erre három válasz született: a brouweri intuicionizmus (a matematika a természetes számokból kiindulva, az emberi elme által végiggondolható módon felépíthető gondolatvilág), Russell logicizmusa (a matematikai fogalmak logikai fogalmak)a hilberti formalista felfogás és Himbert finitizmusa, amely egy ízig vérig matematuikus megoldása a problémának. 

A kurzus során betekintést nyerünk mindhárom ideológiába és azokba a technikákba és problémákba, amiket ezek a kezdeményezések érintettek. Megismerkedünk a Hilbert-programmal, ami a matematika ellentmondásmentességének igazolását próbálta elérni, és amiről kiderül -- Gödel második nemteljességi tétele alapján --, hogy sikere kérdéses. 

Példákon megnézzük, hogy Bertrand Russell logikafilozófiai gondolatai milyen lökéseket adtak a XX. századi **analitikus nyelvfilozófiának.** Illetve betekintünk abba, hogy a bizonyításelmélet stratégiái különösképpen Gerhard Gentzen természetes levezetési rendszereinek alapgondolata hogyan vált kiindulási alappá a **nyelvfilozófia használatelméleti megközelítésére** számára (a szavak jelentése használatukban rejlik).

# Tematika

1. Bevezető; tárgy- és matanyelv
2. A klasszikus logikai jelentéselmélet paradoxonai (Russell logicizmusa)
3. Intuicionizmus (Brouwer és Dummett intuicionizmusa)
4. Finitizmus és a Hilbert program
5. A klasszikus logika és paradoxonai
6. Típuselmélet és induktív adattípusok
7. Furcsa számok, a Peano aritmetikák konzisztenciafogalmai
8. Rekurzió és félig eldönthetőség
9. A Gödel-tétel bizonyítása
10. A Gödel-tétel bizonyítása
11. A Gödel-tétel bizonyítása
12. A Gödel- és a Church-tétel
13. Automatikus és félautomatikus bizonyítás

# Programok

Coq: https://coq.inria.fr/

	
